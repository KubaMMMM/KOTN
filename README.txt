KNIGHT OF THE NINE
Textová adventura v jazyce Java

PŘÍBĚH
Království žije ve stínu hrozby. Na obzoru se objevil drak – mocný a nebezpečný tvor, který zatím neútočí přímo, ale jeho přítomnost šíří strach mezi obyvateli. Lidé se bojí, že je jen otázkou času, kdy se rozhodne zaútočit.

Jsi rytíř pověřený úkolem draka zastavit. Cesta však nebude jednoduchá. Svět kolem tebe skrývá nebezpečí, překážky i tajemství. Přímý útok bez přípravy znamená jistou smrt.

Budeš muset prozkoumat okolí, čelit protivníkům a učinit správná rozhodnutí. Teprve poté se můžeš postavit finálnímu nepříteli a rozhodnout o osudu království.


POPIS
Knight of the Nine je textová hra, ve které se hráč ujímá role rytíře vyslaného porazit draka ohrožujícího království. Cesta k vítězství však není přímá. Hráč musí prozkoumávat svět, překonávat překážky, sbírat předměty a postupně se připravit na závěrečný souboj.

CÍL HRY
Cílem je porazit draka. Hráč může ke drakovi dojít téměř od začátku hry, ale bez přípravy je souboj nemožný. Úspěch závisí na správném postupu a strategii.

HERNÍ SVĚT
Hra obsahuje více propojených lokací. Hráč se mezi nimi pohybuje pomocí světových stran. Některé lokace obsahují nepřátele nebo důležité prvky příběhu. Herní svět je načítán z souboru world.json.

SOUBOJ
Souboj je tahový. Hráč může útočit, bránit se nebo se pokusit uhnout. Nepřátelé mají vlastní chování a silnější protivníci vyžadují lepší přípravu.

INVENTÁŘ
Hráč má omezenou kapacitu inventáře, což ho nutí rozhodovat, které předměty si ponechá. Některé předměty jsou klíčové pro postup hrou.

PŘÍKAZY
Základní příkazy hry:

jdi <S|J|V|Z>
prozkoumej
vezmi <předmět>
pouzij <předmět>
mluv <postava>
utok
obrana
uhnout
inventar
napoveda
mapa
stav
pomoc
konec

TECHNICKÉ INFORMACE
Hra je napsaná v jazyce Java. Herní svět, předměty a postavy jsou načítány z konfiguračního JSON souboru. Při chybě načítání světa hra nespadne a ukončí se kontrolovaným způsobem.